
# Coding Dojo

Il **Coding Dojo** è una palestra per esercitarsi a lavorare in maniera corretta.

Durante le normali giornate lavorative, la pressione per finire il proprio modulo, per correggere un bug urgente,
lascia poco spazio per adottare o sperimentare pratiche che aiutano a tenere il codice sorgente _pulito_, a lavorare in
 maniera più incisiva applicando o raffinando metodologie di lavoro.
Serve quindi una _pausa_ in cui ci si può fermare e riordinare le idee assieme al proprio team.
Il **Coding Dojo** è un momento in cui si possono introdurre le novità, ripensare il lavoro quotidiano e capire se e dove
si possono introdurre variazioni che migliorino l'efficacia del nostro lavoro.
In particolare il **Coding Dojo** può essere utilizzato per lavorare sul Test Driven Development (**TDD**), e sul Pair
Programming.

La palestra è efficace se fatta con regolarità e nelle dosi giuste. Così occorre calibrare bene, in base anche al carico
di lavoro del team, per evitare di aggiungere troppo stress.
Per raggiungere gli scopi occorre disporre di un periodo di tempo almeno un paio d'ore, durante le quali il team si
focalizza su un problema specifico.
Il numero di **Coding Dojo** è invece variabile, si può pensare a incontri ogni 2 mesi o 6 settimane.

# Randori

Il **Randori** è un termine che deriva dalle arti marziali giapponesi e indica un tipo di esercizio a corpo libero che
in genere si conduce in due.
Nel **Coding Dojo** il **Randori** rappresenta un esercizio che il team svogle utilizzando il pair programming,
alternandosi in coppie alla tastiera, mentre il resto del team osserva dall'esterno il lavoro della coppia di turno.

La sessione di **Randori** si svolge come segue:

 * 10 minuti iniziali di introduzione al problema su cui focalizzarsi e discussione del team per accordarsi sui dettagli
 * Si inizia con la prima coppia uno alla tastiera che scrive e l'altro che conduce leggendo i requisiti. Chi è alla
  tastiera deve spiegare passo passo quello che fa.
 * Dopo 5 minuti i due si scambiano di posizione.
 * Dopo 10 miniti si cambia coppia
 * Il team che osserva da fuori deve aspettare il proprio turno senza commentare o disturbare il lavoro della coppia.
 * Al termine dell'esercizio si fa una riunione conclusiva in cui si dichiara quanto è stato raggiunto, i problemi
   incontrati se ce ne sono stati.

Per prendere confidenza con il pair programming e il **TDD** si può lavorare su esercizi generici e semplici. Un team
affiatato e pratico del **TDD**, può lavorare su refactoring di codice di produzione o abbozzare soluzioni su nuovi
requisiti o problemi riscontrati sul software in produzione.

[Vai al Kata](./docs/KATA.md "CO2CalculatorKata")
