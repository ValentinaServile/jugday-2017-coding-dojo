# Hacksprint JUG Day 2017

Il 2017 è stato dichiarato dall'Assemblea delle Nazioni Unite l'anno del turismo sostenibile, il JUG Day lo vuole 
ricordare impostando l'Hacksprint su un tema che lo richiama.

Il [turismo sostenibile](https://it.wikipedia.org/wiki/Turismo_responsabile) è una forma di turismo che si preoccupa di 
rispettare i paesi nei quali ci si reca per trascorrere le proprie ferie.

In particolare si cerca di limitare l'impatto del proprio soggiorno e anche di lasciare quanto più valore possibile 
all'economia locale.

Si evita, per quanto possibile, ogni sorta di spreco a cominciare dalle risorse ambientali come l'acqua, ma anche l'energia 
senza dimenticare l'impatto dell'impronta di CO2 che riguarda soprattutto la scelta del mezzo con cui ci si sposta.

## Esercizio

L'obbiettivo è di scrivere una applicazione a riga di comando che consente di prenotare dei voli tenendo conto 
dell'impronta CO2 dei voli.

I concorrenti hanno a disposizione una libreria già contenuta nel progetto.

Utilizzando questa libreria possono accedere ad un database di voli che dovranno utilizzare per sviluppare il programma.

Il programma dovrà calcolare l'impronta carbonio di ogni volo selezionato e mostrare l'informazione a video.

 * **FEATURE 1:** Sviluppare un interfaccia a linea di comando che preveda di elencare i voli da un aeroporto ad un altro aeroporto
 
 * **FEATURE 2:** Ordinare i voli in base all'impronta di CO2 del singolo volo

 * **FEATURE 3:** Poter indicare un numero di passeggeri e di calcolare la rispettiva impronta sul numero di passeggeri indicato
 
 * **FEATURE 4:** Selezionare e prenotare un volo per un certo numero di passeggeri in una determinata data
 
Ogni feature dovrà essere completa e funzionare correttamente. Saranno assegnati punti in più per la documentazione e gli
unit test presenti. Un altro parametro di valutazione sarà la qualità del design e la pulizia del codice.
